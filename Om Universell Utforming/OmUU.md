# Om universell utforming

>Den grunnleggende ideen bak universell utforming er å utforme samfunnet slik at så mange som mulig kan delta aktivt uavhengig av funksjonsevne.

Universell utforming handler om å lage løsninger som er tilgjengelig og mulig å bruke på en meningsfull måte. God universell utforming gjør at løsninger er mer strukturte, ryddige, og stabile.

##Prinsipper

Det er fire sentrale prinsipper i WCAG 2.0 dokumentet:

#### Mulig å oppfatte
Informasjon og brukergrensesnittkomponenter må presenteres for brukere på måter som de kan oppfatte.
#### Mulig å betjene
Det må være mulig å betjene brukergrensesnittkomponenter og navigeringsfunksjoner.
#### Forståelig
Det må være mulig å forstå informasjon og betjening av brukergrensesnitt. 
#### Robust
Innholdet må være robust nok til at det kan tolkes på en pålitelig måte av brukeragenter, inkludert kompenserende teknologi.
